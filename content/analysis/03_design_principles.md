
Utvärdera designprinciper
=======================

Den här rapporten behandlar hur tre olika webbplatser använder sig av designprinciper och vilka dessa är. Rapporten ska även försöka hitta någon tongivande design för respektive webbplats.

Urval
-----------------------

<!-- Berätta vilka webbplatser du valt att undersöka och varför eller hur du gick tillväga när du gjorde ditt urval. -->
Då rapporten ska behandla portfolio-sidor så gjorde jag en enkel Google-sökning på "top 10 portfolio websites" och via första alternativet hittade jag tre hyfsat skiljda webbplatser. Jag har baserat mitt urval så att webbplatserna inte ska vara för lika varandra då det ger en djupare analys.

De webbplatser som kommer att analyseras är:
- https://www.christinavanessa.com/explore (Observera att det inte är startsidan som analyseras)
- https://www.davidmilan.com/
- https://www.krawec.org/ 

Jag kanske skjuter mig lite i foten i och med att dessa människor aktivt jobbar med det jag ska analysera, men det blir en bra lärdom i så fall.

Metod
-----------------------

<!-- Berätta kort om din "metod", hur du gör för att utföra undersökningen. Berätta om du använder något speciellt verktyg. -->
I den här rapporten utgår jag från Canva och dess 20 design element och principer. Varje webbplats kollas igenom för varje punkt för att se vad som används, och inte används, på respektive sida.

Resultat
-----------------------

<!-- Dokumentera dina resultat från din studie. Berätta vad du kom fram till, vilka resultat du hittade och observerade. -->
### Christina Vanessa
Webbplatsens mål och syfte är att visa verk och arbeten som skaparen av sidan har gjort för eventuella framtida kunder. Webbsidans design är väldigt stilren och använder mjuka och eleganta färger. Det som kännetecknar den här sidan är användandet av de olika formerna som med hjälp av dess asymmetri skapar något typ av symmetriskt och behagligt över sidan.

Jag tycker att designen av den här webbplatsen gynnar kreatören och dess mål samt syfte. Det är en fin upplevd balans trots de slumpmässiga boxarna och text som sträcker sig över flera boxar. Inget på sidan upprepar sig vilket skapar ett intresse som gör att man förväntar sig att det hela tiden dyker upp något nytt längre ner på sidan. Tack vare oredan så skiftar också fokus till bilderna som i det här fallet är hennes tidigare arbeten.

När man scrollar nedåt på sidan så sätts vissa objekt i rörelse som återigen sätter fokus och gör så att blicken riktas dit webbsidan vill. Trots att det inte verkar finnas någon satt grid så skapar de olika boxarna och dess färger ett djup på sidan tillsammans med ett passande typsnitt.

Element och principer som jag har hittat på webbplatsen:
- linjer (menyn)
- skala (de olika boxarna i olika storlekar och placeringar)
- färger (använder ett färgschema)
- inramning innehåll (tack vare "oredan")
- rörelse
- djup
- typografi
- genomtänkt komposition

### David Milan
Webbplatsens mål och syfte är att visa kreatörens tidigare verk för framtida kunder. Sidan har en stilren design och förlitar sig på sitt enorma galleri vilket också kännetecknar sidan. Jag tycker att designen gynnar webbplatsens mål, som i det här fallet är att framhäva kreatörens verk.

Hela webbplatsen är ett enda stort galleri och det skulle i längden kunna bli tråkigt och oengagerat. Men tack vare motiven och layouten på bilderna, där alla är i olika storlekar, så blir det aldrig tråkigt att fortsätta scrolla. Här verkar det som att webbplatsen har utnyttjat just bildernas "linjer" för att man hela tiden vill scrolla nedåt. Det tillsammans med att bilderna tar upp hela sidan skapar ett djup som rammar in bilderna i sig. 

Rent färgmässigt så förlitar sig webbsidan endast på bilderna och det fungerar, tack vare bilderna så känns också sidan levande. Högst upp ovanför menyn till höger sker det också en liten animation första gången man kommer in på sidan vilket bidrar till den levande sidan. Scrollar man längst ner möts man av en "skrikig" footer i färgen gul vilket visar på att header inte repeterar sig. Däremot verkar man kunna sidoscrolla vilket är ett stort minus.

Element och principer som jag har hittat på webbplatsen:
- linjer (i form av kanterna på respektive bild som skapar "asymmetrin")
- skala (olika storlekar på bilderna)
- transparens (vid hoover över bilderna)
- textur (vissa bilder skapar rätt skiljda texturer)
- hierarki (bilderna prioriteras)
- inramning (stora bilder, finns inget annat att titta på)
- rörelse (animationen ovanför menyn, vissa bilder)

### Krawec
Webbplatsens mål och syfte är att visa kreatörens tidigare verk för framtida kunder. Sidan har ett typiskt "80-tals"-utseende vilket också kännetecknar webbplatsen. Designen är fantastisk och är något som man kommer att komma ihåg när man väl har lämnat den. Den gynnar verkligen kreatörens syfte.

Webbsidan är ett 80-talsbonanza med extra allt. Det är ett typiskt färgchema som skriker 80-tal och det fungerar riktigt bra på den här sidan. Bilder kombineras med olika mindre och större boxar, vissa klickbara andra inte. I det här fallet känns det som att det är till webbsidans fördel att man måste "gissa" vilka bilder/texter som går att klicka på, det skapar en nyfikenhet. 

Allt är placerat huller om buller och på en "vanlig" sida hade det varit en mindre katastrof, men här fungerar det verkligen. Återigen är det asymmetrin som skapar symmetrin och det är något som gör att man hela tiden vill fortsätta scrolla. Trots "kaoset" så riktas också tittarens fokus mot det som faktiskt ska vara i fokus, kreatörens verk. Dessa får ytterligare en nivå av inramning tack vare just bildernas ramar, som alla varierar. Det är en fantastiskt intressant sida och rätt inbjudande trots hur den "ser ut". Även på den här sidan verkar man kunna sidoscrolla vilket är ett minus. 

Element och principer som jag har hittat på webbplatsen:
- skala (olika former och storlekar på objekten)
- färger ("80-talsfärgschema")
- transparens (skuggor på boxar och bilder)
- textur (ramarna skapar olika texturer)
- inramning (fysiska ramar på bilderna)
- rörelse (animationer)
- slumpmässighet
- direktion (pilarna gör så att man scrollar)

### Min portfolio
Det som kännetecknar min portfolio är dess enkelhet men ändå stilrena design. Det är inte mycket som händer och det måste det inte heller göra. Designen skulle absolut kunna bli mer "inbjudande" och skapa ett intresse om att man vill se mer av sidan. I syftet av att vara en portfolio för min designkurs hos BTH så tycker jag att designen gynnar syftet, jag är trots allt en nybörjare. Designprinciperna används genomgående på hela webbplatsen.

I mitt fall använder jag följande principer:
- linjer (under menyn, väldigt simpelt)
- färger (använder ett färgschema)
- repetition
- inramning (content är placerat i mitten)
- typografi (har försökt att ha ett lättläst typsnitt)


Analys
-----------------------

<!-- Diskutera och analysera de resultaten du fann. -->
Då jag har valt tre rätt skiljda typer av webbplatser så är det svårt att se några större samband. Däremot är alla sidor skapade av designer som alla, på ett eller annat vis, har koll på designelement och dess principer. En slutsats är så klart att man antagligen inte kan implementera alla principer på en och samma sida, det hade nog sett rätt konstigt ut. Utan man får välja det som passar webbplatsen man bygger. Det som alla sidor dock har gemensamt och använder är principerna skala, inramning och rörelser. Det kan förklaras av att de alla vill främja dem själva vilket nämnda principer hjälper till med. 

Även om mina specifika webbplatser inte fullt ut använder samma principer så använder de ändå 7-8 olika principer. Allt för att skapa en passande hemsida som ska motsvara sidans syfte och mål. 


### Min portfolio
Jämfört med de andra webbplatserna så är min portfolio väldigt simpel. Av de principer som jag har fått fram att de andra använder så skulle nog de gällande skala, rörelse och djup de som eventuellt skulle passa på min sida. Man skulle till exempel kunna skapa en "levande" menybar som får en animation när man håller musen över en rubrik. Sedan skulle jag även kunna jobba lite mer med djupet, skapa skuggor på boxar och bilder. Gällande skala så hade kanske någon variant som Christina Vanessa använder kunnat passa?

De designprinciper jag slutligen väljer att implementera skriver jag i Canvas för nästa uppgift "Förbättra din portfölj med designprinciper".

Referenser
-----------------------

<!-- Ange de eventuella referenser du använder dig av, om några. -->
https://www.canva.com/learn/design-elements-principles/ 


Övrigt
-----------------------

<!-- Skriv ditt eget namn samt vilka gruppmedlemmar som deltog i att författa rapporten. -->
Alexis Norberg och den här rapporten skrevs enskilt.
