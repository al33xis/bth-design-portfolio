
Colors
=======================

Den här rapporten behandlar tre företag och deras val av färg på deras hemsida, följs någon typ av färgschema eller används färger på måfå? Finns det accentfärger och vad används det för typsnitt? Speglar färgvalen och typografin den profil som företaget vill förmedla?

Urval
-----------------------

<!-- Berätta vilka webbplatser du valt att undersöka och varför eller hur du gick tillväga när du gjorde ditt urval. -->
Jag har valt tre olika företag som alla verkar inom samma kategori, nämligen försäkringsbranschen. De företag jag har valt ut är Folksam, Länsförsäkringar samt Svedea. Jag har valt två större försäkringsbolag och kommer jämföra dessa med ett "mindre" bolag. Vågar det mindre bolaget sticka ut eller följer de alla samma typ av "färgkod"? 

Metod
-----------------------

<!-- Berätta kort om din "metod", hur du gör för att utföra undersökningen. Berätta om du använder något speciellt verktyg. -->
I den här undersökningen används ColorZilla, ett plugin till Chrome, för att ta fram hemsidors färgkoder. För att ta fram en hemsidas typsnitt så används den inbyggda funktionen "Inspektera" i Chrome.  

Resultat
-----------------------

<!-- Dokumentera dina resultat från din studie. Berätta vad du kom fram till, vilka resultat du hittade och observerade. -->
### Folksam

![Folksam](%assets_url%/img/Folksam_web.png "Folksams hemsida") {.rapport-img}
<i>Skärmdump från Folksams hemsida.</i>

De färger som används på Folksams hemsida är följande hexadecimalfärger:
- `009CDF`
- `D2F1FD`
- `F7F5EE`
- `DAE47B`

Nedan finns färgpaletten visualiserad:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #009CDF">
<td style="height: 50px; width: 50px; background-color: #D2F1FD">
<td style="height: 50px; width: 50px; background-color: #F7F5EE">
<td style="height: 50px; width: 50px; background-color: #DAE47B">
<td style="height: 50px; width: 50px; background-color: #E6007E">
</tr>
</table>

Utifrån ovan färgpalett så verkar det som att Folksam använder ett monokromt färgschema där `009CDF` är grundfärgen för "huvudfärgerna". Sedan används `DAE47B` och `E6007E` som accentfärger på webbsidan för att skapa kontraster.
De använder ett typsnitt vid namn "Sanchez" och använder semibold för rubriker och "normal" tjocklek för brödtext. All typsnitt är av typen serif.

Av de färger och typsnitt som hittas på webbplatsen så anser jag att webbplatsen motsvarar den profil som Folksam vill ha.



***

### Länsförsäkringar

![Länsförsäkringar](%assets_url%/img/Lansforsakringar_web.png "Länsförsäkringars hemsida") {.rapport-img}
<i>Skärmdump från Länsförsäkringars hemsida.</i>

De färger som används på Länsförsäkringars hemsida är följande hexadecimalfärger:
- `00427A`
- `E5EFF7`
- `F3F3F3`
- `E30613`

Nedan finns färgpaletten visualiserad:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #00427A">
<td style="height: 50px; width: 50px; background-color: #E5EFF7">
<td style="height: 50px; width: 50px; background-color: #F3F3F3">
<td style="height: 50px; width: 50px; background-color: #E30613">
</tr>
</table>

Utifrån ovan färgpalett och om `00427A` används som grundfärg verkar det som att Länsförsäkringar använder ett monokromt färgschema med `E30613` som en accentfärg för att skapa lite kontrast. Utgår jag däremot med `E30613` som grundfärg så får jag även en ljus- och mörkblå färg
i ett triadiskt färgschema som liknar de som återfinns på webbplatsen. Länsförsäkringar använder både sitt egna typsnitt vid namn "LF Rubrik" (serif) när det kommer till rubriker men även ett typsnitt som heter "Intro Cond" (sans-serif). Skulle dessa typsnitt inte visas korrekt ersätts
"LF Rubrik" med Georgia eller Times New Roman och "Intro Cond" ersätts med Arial eller Helvetica Neue. Till brödtext används Arial (sans-serif).

Av de färger och typsnitt som hittas på webbplatsen så anser jag att webbplatsen motsvarar den profil som Länsförsäkringar vill ha.

***

### Svedea

![Svedea](%assets_url%/img/Svedea_web.png "Svedeas hemsida") {.rapport-img}
<i>Skärmdump från Svedeas hemsida.</i>

De färger som används på Svedeas hemsida är följande hexadecimalfärger:
- `005073`
- `F8F8F9`
- `BCE2DE`

Nedan finns färgpaletten visualiserad:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #005073">
<td style="height: 50px; width: 50px; background-color: #F8F8F9">
<td style="height: 50px; width: 50px; background-color: #BCE2DE">
</tr>
</table>

Utifrån ovan färgpalett och med `005073` som grundfärg verkar det som att Svedea använder sig av ett monokromt färgschema där de även verkar ha ändrat de kromatiska värdena för att skapa en ljusare variant av den blåa färgen. Jag finner inga typer av accentfärger på webbplatsen. Svedea använder sig av samma typsnitt, vid namn Public Sans (sans-serif), för både rubriker och brödtext men verkar ändra `font-weight` för att skapa fylligare rubriker.



Analys
-----------------------

<!-- Diskutera och analysera de resultaten du fann. -->
Man kan snabbt konstatera att det verkar finnas en röd tråd när det gäller färgsättning inom försäkringsbranschen. Alla webbplatser som har undersökts använder sig av någon typ av blå grundfärg och det kan förklaras, enligt Jason Beaird i boken The Principles of Beautiful Web Design, av att blått bland annat upplevs som lugnande, stabilt och öppet. I vissa fall kan även den symboliska betydelsen av färgen blå innebära otur och trubbel, något som återspeglar kärnan i vad dessa företag arbetar med. Vidare, utifrån att den blåa färgen används som grundfärg, så verkar de alla använda sig av monokroma färgscheman med inslag av accentfärger för att skapa kontraster på webbplatsen.
Det som jag tyckte var extra intressant var när jag använde Länsförsäkringars röda färg som grundfärg för att kolla dess färgschema och fann, till min förvåning, att de blåa färgerna som finns på deras webbplats återfinns (till viss del) vid ett triadiskt färgschema. Om det bara är slumpen eller om det finns en bakomliggande tanke återstår att se. 

Gällande typsnitten så använder Länsförsäkringar och Svedea sans-serif i deras brödtext medan Folksam använder serif och personligen tycker jag att sans-serif upplevs mer läsbart. Däremot förstår jag temat som Folksam följer då all deras text, både rubriker och brödtext, är av typen serif medan Svedea använder sans-serif på både rubriker och brödtext. Länsförsäkringar är de enda som kombinerar båda typerna. Något som även utmärker Länsförsäkringar är att de uttryckligen valt vilka typsnitt som ska visas om inte "förstahandsvalen" fungerar, något som inte de andra två gör utan de förlitar sig på att texten kommer visas så som de har tänkt. 

Min hypotes om att Svedea, som i mina ögon är en "uppstickare", kanske skulle sticka ut mer än de traditionella försäkringsbolagen verkar inte stämma då de alla tre följer samma färgscheman med liknande grundfärger. Alla webbplatser verkar också återspegla den profil som respektive företag vill förmedla.



Referenser
-----------------------

<!-- Ange de eventuella referenser du använder dig av, om några. -->
- The principles of Beautiful Web Design, 2014, Third edition, Jason Beaird, SITEPOINT


Övrigt
-----------------------

<!-- Skriv ditt eget namn samt vilka gruppmedlemmar som deltog i att författa rapporten. -->
Alexis Norberg, jag skrev den här rapporten enskilt. 
